---
title: Co je Debian?
permalink: /co-je-debian/
layout: single
---
Debian je svobodný operační systém určený k provozu na mnoha různých typech počítačů. Operační systém se skládá ze základního programového vybavení a dalších nástrojů, kterých je k provozu počítače třeba. Vlastním základem systému je jádro. Jelikož Debian používá jádro Linux a většina základních systémových programů byla vytvořena v rámci projektu GNU, nese systém plné označení GNU/Linux.

Debian GNU/Linux je však více než jen samotný operační systém. Obsahuje několik tisíc softwarových balíčků s programy a dokumentací, připravených pro snadnou instalaci. Debian je zcela svobodný a je jen na vás, kde, kdy a jakým způsobem jej využijete.

Debian je registrovaná ochranná značka organizace Software in the Public Interest, Inc.
Linux je registrovaná ochranná značka, kterou vlastní Linus Torvalds.
